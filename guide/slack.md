Il progetto WordPress utilizza Slack come principale piattaforma di comunicazione in tempo reale.  
I motivi che hanno portato alla scelta di Slack come canale ufficiale sono stati:

* Aperto a tutti e gratuito
* Interfaccia utente semplice
* Facilità di conversazioni asincrone
* App per iOS e Android
* Ottime possibilità di personalizzazione
* Eccellente motore di ricerca

Di conseguenza, abbiamo deciso di creare uno Slack anche per la community italiana.  
I passaggi per l’iscrizione al nostro Slack sono:

* creazione 	di un account su [WordPress.org](https://wordpress.org/)
* iscrizione allo Slack internazionale (non è obbligatorio ma consigliato)
* iscrizione	allo Slack italiano

# Come ci si registra allo Slack di Italia WP Community?

Prima di tutto, bisogna registrarsi allo Slack ufficiale del progetto WordPress.  
Per farlo, hai bisogno di creare un account su [WordPress.org](https://wordpress.org/).  
Nel caso ne avessi già uno, basta effettuare il [login](https://login.wordpress.org/).  
Dopo aver registrato un account ed aver fatto login, vai su [https://make.wordpress.org/chat/](https://make.wordpress.org/chat/) e scorri fino alla sezione **“Joining the WordPress team on Slack”**.  
Qui dovrai richiedere un invito alla chat inserendo una tua email (segui semplicemente le istruzioni riportate in quella pagina).  
L’invito è automatico, chiunque abbia un account WordPress.org può accedere. Ti arriverà una mail all’indirizzo che hai indicato in fase di registrazione. A questo punto ti sarà stato assegnato un indirizzo email del tipo nomeutente@chat.wordpress.org​ che serve come login per Slack.
Attraverso questo nuovo indirizzo email potrai attivare il tuo account sullo Slack Internazionale [https://wordpress.slack.com/](https://wordpress.slack.com/).

**Congratulazioni!**
Ora fai parte della comunità mondiale di WordPress​! Benvenuto su Make WordPress, il canale ufficiale per la comunicazione tra tutti i contributori al progetto WordPress.
A questo punto ti manca solo l’ultimo passo per <span COLOR="#ff0000">**entrare nello Slack italiano**</span>.
Visita il sito [https://italia-wp-community.slack.com/signup](https://italia-wp-community.slack.com/signup) e registra un nuovo account utilizzando il tuo indirizzo email nomeutente@chat.wordpress.org.

*Nota: È necessario utilizzare questo indirizzo email per potersi registrare, non usare il tuo indirizzo personale.*

Dopo aver effettuato la registrazione, attiva il tuo account tramite l’email ricevuta sul tuo indirizzo email personale (lo stesso usato per registrarti su ​Make WordPress) ed effettua il login.

# Benvenuto nella community italiana di WordPress!

**Importante**:
​assicurati di modificare il tuo profilo inserendo nome e cognome in modo che tutti possano sapere chi sei. Potrebbe sembrarti superfluo, ma sapere esattamente con chi si sta parlando quando ci sono oltre 700 utenti registrati é una cosa fondamentale.  
Se poi deciderai di partecipare ai WordCamp avrai un badge con il tuo nome e cognome, in questo modo tutti potranno riconoscerti di persona più facilmente.

**Ok, sono dentro! Cosa devo fare per scrivere?**
Accederai al canale **#general**.​ Questo canale è, come dice il nome stesso, dedicato alle discussioni generali riguardanti WordPress Italia.   

È buona norma anche fare una breve presentazione in maniera da farti conoscere.  
Le regole da seguire sono poche e semplici.

* Non spammare e non pubblicare contenuto off-topic all’interno di questo canale. Per quello esiste il canale #random​.
* Se sei interessato alle community locali, controlla se é già stato creato un canale apposito per la tua città. Molti sono già disponibili, come ad esempio #wproma​, #wpmi​, #wptorino​, 	#wpbarletta​, ecc. Se non esiste, informati se c’è già un meetup nel tuo paese. L’elenco di tutti i meetup attivi lo trovi [qui](https://it.wordpress.org/meetup/). Se non c’è e sei interessato ad organizzarne uno, crea un nuovo canale su Slack e invita tutti i potenziali interessati a registrarsi e ad unirsi a te. Se esiste già, contatta l’amministratore ed invitalo a registrarsi a Italia WP Community in modo da poter coinvolgere più gente possibile.
* *Importante*​: 	Ricorda che fai parte di un ambiente multiculturale, con religioni, abitudini e mentalità differenti. Non scrivere in modo offensivo o 	potenzialmente offensivo in nessun canale della community. Se pensi che il tuo messaggio possa in qualche modo offendere qualcuno, probabilmente lo farà. Evita.

# Ho bisogno di aiuto, a chi posso chiedere?

Lo Slack di Italia WP Community è puramente organizzativo e non correlato al supporto.  
Se hai bisogno di aiuto riguardo a come contribuire al progetto WordPress puoi scrivere nei vari canali su [https://wordpress.slack.com/](https://wordpress.slack.com/).  
Se hai bisogno di aiuto riguardo a come utilizzare WordPress o a qualunque altra cosa riguardante il tuo sito/cliente, puoi scrivere sul [forum ufficiale di WordPress](https://it.wordpress.org/support/) e/o entrare in uno dei tanti gruppi su Facebook.

## Materiale aggiuntivo 
* Manifesto	Italia WP Community: https://goo.gl/FPlXno
